<section class="about-me">
    <div class="container1">
        <div class="section-heading">
            <h2>Susipažinkime</h2>
            <p>Trumpai apie mane ir mano pažintį su bitėmis ir bitininkyste</p>
        </div>
        <div class="section-about">
            <div class="about flex-container">
                 <img src="../app/images/bitininkas-andrius.jpg" alt="bitininkas Andrius">
                 <div>
                        <p>Esu Andrius. Su bitėmis artimiau "susipažinau" 2015 metų vasarą, kai su šeima persikėlėme
                            gyventi į Skuodą. Prisipažinsiu, pirmoji pažintis buvo ne kokia. Gavau skiepą, kaip sako
                            bitininkai, ir man nepatiko. Bet draugai bitininkai sudomino bičių gyvenimu, priežiūra,
                            pačia bitininkyste, todėl jau kitą vasarą gavau dovanų pirmąjį avilį su bičių šeima. Ir
                            bitininkystė tapo maloniu hobiu. <br>
                            Po kelių metų hobis tapo dalimi pragyvenimo šaltinio. Taip atsirado „Andriaus bitutės”. Šiuo metu prižiūriu per 50 bičių šeimų, kurias laikau trijuose skirtinguose bitynuose. Bitynai yra miškuose, kiek įmanoma atokiau nuo dirbamų laukų.<br>
                            Paprastai pas bites važiuoju vienas. Žmona prižiūri vaikus, rūpinasi namų ruoša ir šios
                            svetainės priežiūra. Su bičių gyvenimu stengiuosi supažindinti savo dukrelę Luką. Jai dabar
                            penkeri. Kaip ir dauguma vaikų, ji be galo myli viską, kas gyva - nuo mažiausio vabalėlio
                            iki ūkiuose gyvenančių ožkų ir karvių. Todėl ir pas bites mielai kartu važiuoja. Ji - mano
                            pagalbininkė Nr. 1. <br>
                            Apie mano darbus ir Lukos nuotykius bityne daugiau skaitykite <a href="#">Blog'e</a>.
                        </p>
                 </div>
            </div>
        </div>
    </div>
</section>